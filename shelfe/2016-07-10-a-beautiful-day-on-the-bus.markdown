

214, direzione Hampstead Heat, ore 20, sabato 9 lugio.
Sul bus ci sono due individui chiaramente sotto l'influsso di droghe psichedeliche. Sono pressoche' innoqui. Vagano incuriositi da ogni sorta di inutile dettaglio come biglietti accartocciati a terra, pulsanti per lo stop e altre amenita'.
Una parte dei passeggeri sembra divertita. Ridacchiano intenti a filmare i due esemplari neanche fossero allo zoo.
Altri appaiono invece piuttosto tesi. Tra loro ricordiamo una vecchia - nel vano e commovente tentativo di affrontarli verbalmente da lontano - e una ragazza indiana seduta al finestrino, che evita il loro sguardo ad ogni costo e fissa l'esterno, impietrita.
Malauguratamente il suo orecchino attrae l'attenzione di uno dei due, che dopo una lunga e scrupolosa osservazione dell'oggetto tende la mano fino a sfiorarlo.
E' un escalation di terrore, che si conclude con un grido disumano della giovane, talmente potente da costringere il nostro affezionatissimo ad arretrare immediatamente per gettarsi in un angolo a terra, occhi sbarrati.
Mai, neanche nei suoi peggiori incubi, avrebbe potuto immaginare che la bizzarra creatura fosse dotata di corde vocali in grado di emettere un suono di quell'entita'.
Il bus si ferma tra il vociare incontrollato. Qualcuno sta gia' chiamando la polizia.
E' una bellissima giornata a Londra, mancano soltanto due fermate alla mia destinazione. E' decisamente il momento ideale per una passeggiata distensiva. Commosso, abbandono il set di Paura e Delirio.

PS: scrivo queste memorie a bordo del 73, direzione Victoria, domenica 10 luglio, ore 18, mentre un cane ha clamorosamente deciso di cacare su un sedile. Bus on diversion.
Fortunatamente anche oggi e' una bellissima giornata.