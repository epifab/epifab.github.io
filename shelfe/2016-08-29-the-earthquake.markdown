

erano anni che non la rivedevo. un mio caro amico, Matteo, mi invia una sua foto. credevo l'avessero buttata giu' e invece sembra essere stata completamente ristrutturata. ho vissuto li' circa un anno, piuttosto intenso, fino alla notte di quel 6 aprile. rivederne la facciata messa a nuovo sprigiona una serie di emozioni difficili da identificare e catalogare correttamente. la guardo alcuni secondi poi passo ad altro e lascio scivolare via i pensieri.
sono in vacanza nella mia citta' da circa un mese. qui' il tempo scorre piu' lento del normale. prevale la sensazione di rivivere costantemente piccoli accadimenti, come in un vecchio numero di dylan dog, la zona del crepuscolo, dove lo stesso giorno felice si ripete ogni volta, in eterno. cosi' le giornate si susseguono senza differenze sostanziali, come e' probabilmente giusto che sia quando sei in vacanza nella tua citta' da circa un mese e ti concentri sulle persone, la famiglia, gli amici, i luoghi e i sapori della tua terra. quel giorno non fa eccezione. c'e' vento forte sulla costa, tanto da formare dune di sabbia sulla riva. la spiaggia e' deserta e il mare ha un colore scuro, denso.
torno a casa, sono stanco e non ho alcuna intenzione di uscire. voglio piuttosto dormire il piu' possibile e recuperare sonno perduto, anche se consapevole che il sonno non si recupera mai veramente.
tempo fa ho imparato che riesco spesso a pilotare i sogni. sogni lucidi li chiamano. sono quei sogni dove acquisisci la consapevolezza di sognare, e riesci in qualche modo a trasformare il flusso degli eventi e portarti via - ad esempio - da situazioni pericolose o imbarazzanti. ci riesco spesso ma non sempre, non quella notte.
ricordo eravamo cinque o sei persone in una grande stanza. riconosco alcune di queste. tra loro Matteo, che proprio quel giorno mi invio' le foto di quella casa in centro storico a L'aquila. ci sono delle carte da gioco sul tavolo ma nessuno sta giocando. mi alzo e mi dirigo verso il bagno attraversando un lungo corridoio affrescato ai lati, stretto e piuttosto buio. raggiungo la porta. dopo averla aperta scopro due uomini all'interno. erano in piedi, immobili, con lo sguardo rivolto verso di me. chiedo scusa ed esco in fretta. torno nel salone e perplesso chiedo al (presunto) padrone di casa chi fossero le due persone in bagno. "e' impossibile - risponde - non c'e' nessun altro qui'". riattraversiamo insieme il corridoio. lui spalanca la porta e butta uno sguardo all'interno, poi si volta e insiste: "lo vedi? non c'e' nessuno". sento il cuore forte in gola, perplesso decido di affacciarmi anch'io, e nuovamente trovo i due uomini ancora li', sempre immobili che continuano a fissarmi. sembrano cordiali, uno dei due mi fa un cenno con la mano. chiudo la porta e torno rapidamente nel salone. mi rivolgo affannosamente ai presenti chiedendo a tutti di confermare cosa vedessero oltre quella porta. a questo punto tutti si dirigono li' e a turno entrano ed escono. alcuni confermano di aver visto due persone, altri invece sostengono non ci sia nessuno. sembra essere soltanto uno scherzo e qualcuno ride e parla nervosamente a voce alta, finche' Matteo, che per ultimo era entrato, uscendo chiude la porta dietro di se e fermo scandisce le seguenti parole: "io conosco queste persone. queste persone sono morte; questi sono i loro spiriti".
nei sogni spesso avviene che situazioni irreali, improbabili o comunque non verificabili vengano improvvisamente accettate e prese per buone. e cosi', tutti i presenti sono ormai convinti di essere di fronte a due presenze sovrannaturali, che per qualche inspiegabile ragione (al netto di facili ironie) sono li', nel bagno.
non sappiamo bene cosa fare. Matteo mi chiede di non tornare ma scelgo di ignorarlo e riapro la porta per la terza ed ultima volta. incontro ancora lo sguardo di uno dei due, ma questa volta e' molto cambiato. sembra essere seccato e colmo di rabbia. mi volto a cercare i miei amici, ho come l'impressione di essere rimasto l'unico vivente ancora in quei luoghi, ma fortunatamente mi sbaglio. Matteo e' ancora li', alle mie spalle, che squote la testa preoccupato. e' un rombo inquietante ed improvviso quello che sentiamo, mi volto nuovamente e questa volta i due uomini sembrano essere scomparsi nel nulla. "hai visto? sono andati via. - aggiunge Matteo - li abbiamo disturbati e sono andati via. dobbiamo chiedergli scusa e farli tornare qui'". spalanco una finestra del corridoio, che chiaramente non era li' fino a pochi istanti prima. ricordo di aver gridato qualcosa affacciandomi fuori. ricordo di essermi rivolto agli spiriti e avergli chiesto di tornare indietro.
apro gli occhi. era solo un incubo, un incubo come tanti. allungo la mano, prendo il telefono e controllo l'ora.
le 3:28.
tento di rimettermi a dormire ma non riesco. sono ancora turbato. passa qualche minuto ed entro in dormiveglia, in quella fase dove confondi realta' e sogno. registri l'esterno e lo rielabori nel tentativo di assorbirlo senza interrompere il sonno, ancora fragile.
3:36. e' un altro incubo ho pensato. ho sperato con tutte le mie forze si trattasse di un altro incubo, ma non e' cosi'. e' la terra che trema. quel rombo. non lo dimentico. puoi pensare di aver superato, ma la realta' e' che non si supera mai; resta li', latente, parte di te. certe esperienze le porti sempre dentro e non c'e' niente che tu possa fare per dimenticare.
si accetta, ma non si dimentica.
